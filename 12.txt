यीशु के बारह प्रेरितों की अंतिम कहानियाँ
कैसे मरे यीशु के बारह चेले?

जब यीशु मसीह् ने अपने बारह शिष्यों को चुना, तो उन्होंने जाना कि वे न केवल उनके संदेश को फैलाने के लिए बल्कि अपने जीवन का बलिदान देने के लिए भी तैयार होंगे। इन बारह प्रेरितों की कहानियाँ न केवल विश्वास और साहस की गाथाएं हैं, बल्कि मानवीय दुर्बलताओं और दिव्य शक्ति के प्रभाव की जीवंत मिसालें भी हैं। प्रत्येक प्रेरित की मृत्यु एक अलग कहानी कहती है - कुछ प्रेरितों ने अपने विश्वास के लिए जान दी, कुछ की मृत्यु शांतिपूर्ण तरीके से हुई, और कुछ के अंतिम समय की जानकारी इतिहास में नहीं मिलती।

शिमोन पतरस, जिन्हें हम आमतौर पर "पेत्रुस" के नाम से जानते हैं, येशु मसीह् के सबसे करीबी और प्रमुख शिष्यों में से एक थे। जब येशु मसीह् ने उन्हें बुलाया, तो उन्होंने सब कुछ छोडकर येशु का अनुसरण करना शुरू कर दिया।

येशु ने पेत्रुस को एक विशेष नाम दिया था – “पथर” यानी “चट्टान”। इसका अर्थ था कि वह भविष्य में मसीही विश्वास की नींव पर खडा एक मजबूत स्तंभ बनेगा। मत्ती अध्याय सोलह का अठारह में येशु ने एक बार कहा था – "मैं इस चट्टान पर अपनी कलीसिया बनाऊंगा"। यही कारण है कि पेत्रुस को अक्सर पहला पोप भी कहा जाता है।

पेत्रुस का जीवन केवल विश्वास से भरा नहीं था, उसमें संघर्ष और गलतियाँ भी थीं। जब येशु को गिरफ्तार किया गया, तब पेत्रुस ने उन्हें तीन बार नकार दिया था। लेकिन बाद में, उन्होंने पछताया और रोते हुए अपने पाप को स्वीकार किया। इसके बाद उन्होंने पूरी निष्ठा के साथ येशु के कार्य को आगे बढाया।

येशु के स्वर्गारोहण के बाद, पेत्रुस ने यरूशलेम और फिर दुनिया के अन्य हिस्सों में जाकर प्रचार किया। उन्होंने अनगिनत लोगों को मसीह् की ओर लौटाया। वे चमत्कार भी करते थे, बीमारों को चंगा करते थे और मृतकों को जिलाते थे – यह सब पवित्र आत्मा की शक्ति से।

कई वर्षों तक पेत्रुस ने मध्य-पूर्व और एशिया माइनर आज का तुर्की क्षेत्र में प्रचार किया। अंत में वे रोम पहुँचे। उस समय रोम का राजा नीरो था, जो मसीहियों का बहुत बडा विरोधी था। उसने मसीहियों पर अत्याचार शुरू कर दिए। पेत्रुस उस समय रोम में ही थे, और नीरो को यह पसंद नहीं आया कि पेत्रुस इतने लोगों को ईसा मसीह् की ओर खींच रहे थे।

नीरो ने पेत्रुस को गिरफ्तार करवा दिया। उनके खिलाफ झूठे आरोप लगाए गए कि वे लोगों को रोम के धर्म के विरुद्ध भडका रहे हैं। पेत्रुस को जेल में डाल दिया गया और उन्हें मृत्युदंड सुनाया गया।


पेत्रुस को सूली पर चढाकर मारने का निर्णय लिया गया, जैसे कि येशु को मारा गया था। लेकिन जब पेत्रुस को यह पता चला, तो उन्होंने एक ऐसी बात कही जिसने उनके चरित्र को अमर कर दिया।

पेत्रुस ने कहा – "मैं अपने प्रभु येशु मसीह् के समान मरने के योग्य नहीं हूँ। कृपया मुझे सूली पर उलटा चढाया जाए।"

उनकी विनती को स्वीकार किया गया, और पेत्रुस को सूली पर उलटा चढाया गया – सिर नीचे और पैर ऊपर। इसी प्रकार पेत्रुस रोम में अपने जीवन की अंतिम साँसे लीं।

2
अब चलिए जानते हैं उनके भाई अंद्रियास की कहानी। 
अंद्रियास पहले योहन बपतिस्मा के चेले थे, लेकिन जब उन्होंने येशु को देखा और उसकी बातों को सुना, तो वे तुरंत येशु के पीछे हो लिए। उन्होंने अपने भाई पतरस को भी येशु से मिलवाया। इस तरह, अंद्रियास को हम पहला व्यक्ति कह सकते हैं जिसने किसी और को येशु के पास लाया।

वो एक शांत, विनम्र और भरोसेमंद इंसान थे, जो दूसरों को मसीह् से मिलवाने में हमेशा आगे रहते थे।

येशु के स्वर्गारोहण के बाद, अंद्रियास को बहुत दूर-दूर के देशों में भेजा गया सुसमाचार फैलाने के लिए। परंपराओं के अनुसार, उन्होंने ग्रीस, तुर्की, जॉर्जिया और रूस तक प्रचार किया।

जहाँ भी गए, उन्होंने लोगों को येशु के प्रेम, बलिदान और पुनरुत्थान के बारे में बताया। कई लोग उनके द्वारा चंगे हुए, कई लोगों ने अपना जीवन बदल दिया। लेकिन कुछ लोग ऐसे भी थे जिन्हें ये बातें अच्छी नहीं लगीं — खासकर वो जो मूर्तिपूजा में विश्वास करते थे।

जब अंद्रियास ग्रीस के एक शहर पात्रा पहुँचे, वहाँ एक बहुत ही शक्तिशाली रोमन गवर्नर था – Aegeates। वह मूर्तियों की पूजा करता था और ईसाइयों को नफरत की निगाह से देखता था। जब अंद्रियास ने वहाँ प्रचार करना शुरू किया और लोगों ने मूर्तिपूजा छोडकर येशु मसीह् को अपनाना शुरू किया, तो Aegeates को यह बिल्कुल अच्छा नहीं लगा।

अंद्रियास ने यहाँ तक कि Aegeates की पत्नी को भी मसीह् में विश्वास दिला दिया। इससे वह और भी क्रोधित हो गया।


Aegeates ने आदेश दिया कि अंद्रियास को सूली पर चढा दिया जाए। लेकिन जब सैनिकों ने अंद्रियास को पकडकर सूली की तैयारी की।

तब अंद्रियास ने विनती की:

"मैं अपने प्रभु येशु मसीह् की तरह सूली पर चढना चाहता हूँ, लेकिन मैं खुद को उस योग्य नहीं समझता। कृपया मुझे एक्स-आकार की सूली पर चढाएं।"

इस तरह, अंद्रियास को एक क्रॉस पर नहीं, बल्कि एक एक्स के आकार की लकडी पर बाँधा गया — जिसे आज भी "Saint Andrew’s Cross" कहा जाता है।

उन्हें कीलों से नहीं, रस्सियों से बाँधा गया, ताकि उनकी मृत्यु जल्दी न हो और वे लंबे समय तक जीवित रहें – ताकि लोग उन्हें तडपता हुआ देखें और डरें।


लेकिन अंद्रियास ने उस पीडा में भी लोगों को मसीह् का संदेश देना बंद नहीं किया।

सूली पर चढे हुए, वे दो दिन तक जिंदा रहे। उन्होंने वहाँ से भी लोगों को येशु के प्रेम, क्षमा और अनंत जीवन के बारे में बताया।
लोग इतने प्रभावित हुए कि उन्होंने गवर्नर से विनती की, कि अंद्रियास को उतार दिया जाए। लेकिन जब सैनिक उसे उतारने गए, तब तक उनकी आत्मा प्रभु के पास जा चुकी थी।

✔✔✔✔

3
अब बात करते हैं याकूब की -
जब हम येशु मसीह् के शिष्यों की बात करते हैं, तो याकूब का नाम उन पहले व्यक्तियों में आता है जिन्हें येशु ने अपने पीछे चलने के लिए बुलाया था। याकूब, जब्दी का पुत्र था और यूहन्ना का बडा भाई। ये दोनों भाई मछली पकडने का काम करते थे, लेकिन एक दिन येशु मसीह् ने उन्हें पुकारा और कहा – "मेरे पीछे चलो, मैं तुम्हें मनुष्यों का मछुआरे बनाऊँगा।"

याकूब ने सब कुछ छोडकर येशु का अनुसरण किया। वह न सिर्फ बारह प्रेरितों में से एक था, बल्कि तीन विशेष शिष्यों में भी था जिन्हें येशु कुछ खास मौकों पर अपने साथ ले जाते थे।

येशु के स्वर्गारोहण के बाद, याकूब ने यरूशलेम और आसपास के इलाकों में सुसमाचार प्रचार करना शुरू किया। उसने लोगों को येशु की शिक्षा दी, उन्हें पश्चाताप करने को कहा और प्रेम, क्षमा और विश्वास का संदेश दिया।

लेकिन उस समय यहूदी धार्मिक नेता और राजा हेरोदेस को यह बात बिल्कुल पसंद नहीं आई। वह चाहता था कि येशु का नाम मिटा दिया जाए और उसके अनुयायियों को दबा दिया जाए।


बाइबल की किताब प्रेरितों के काम अध्याय बारह का एक से दो में लिखा है:

"उसी समय के लगभग हेरोदेस राजा ने कुछ कलीसिया वालों को कष्ट देने के लिए हाथ बढाया। और उसने याकूब को, जो यूहन्ना का भाई था, तलवार से मरवा डाला।"

यह एक ऐतिहासिक घटना है, और यह दिखाती है कि याकूब, येशु मसीह् के लिए पहला प्रेरित था जिसने शहादत दी।

राजा हेरोदेस एग्रीप्पा प्रथम ने जब देखा कि यहूदी नेता और भीड येशु के अनुयायियों से चिढते हैं, तो उसने राजनीतिक लाभ उठाने के लिए याकूब को गिरफ्तार कर लिया। उसने न किसी प्रकार की सुनवाई करवाई, न दया दिखाई। सीधे तलवार से उसका सिर कटवा दिया।

यह घटना ईस्वी सन चौवालीस के आसपास हुई मानी जाती है।

ऐसा कहा जाता है कि, जब याकूब को मृत्युदंड की ओर ले जाया जा रहा था, तब उसका जेलर भी उसके विश्वास से बहुत प्रभावित हुआ। वह रास्ते में ही याकूब के चरणों में गिर पडा और कहा, "मैं भी उसी येशु में विश्वास करता हूँ, जिसके लिए तुम मरने जा रहे हो।"
उस जेलर को भी उसी समय याकूब के साथ शहीद कर दिया गया।



4
अब जानते हैं अगले प्रेरित यूहन्ना के बारे में -
यूहन्ना, जबेदी के बेटे और याकूब के भाई थे। वे मछुआरे थे और येशु ने उन्हें उस समय बुलाया जब वे समुद्र में जाल डाल रहे थे। येशु ने उन्हें "बनूर्गेस" यानी "गर्जन के पुत्र" कहा - 

यूहन्ना को येशु का सबसे करीबी शिष्य माना जाता है। बाइबल कहती है कि येशु उनसे विशेष प्रेम रखते थे।
जब येशु को क्रूस पर चढाया गया, तब बाकी शिष्य भाग गए थे, लेकिन यूहन्ना वहीं खडे रहे और येशु ने अपनी माँ मरियम की जिम्मेदारी भी यूहन्ना को ही सौंपी थी।


यीशु के स्वर्गारोहण के बाद, यूहन्ना ने पहले यरूशलेम में प्रचार किया। बाद में वो एशिया माइनर की ओर गए — जो आज के जमाने में तुर्की कहलाता है। वहाँ उन्होंने मसीह् का सुसमाचार फैलाया और कई चर्चों की स्थापना की।
वो खासकर इफिसुस में रहे और वहाँ की कलीसियाओं की देखभाल की।
उनकी शिक्षाएँ प्रेम, सत्य और मसीह् की पहचान पर आधारित थीं।
बाइबल में “प्रेम का प्रेरित” कहे जाने वाले यूहन्ना ने “ईश्वर प्रेम है” जैसा वाक्य भी लिखा।

शुरुआती मसीही प्रचारकों को यहूदी और रोमी दोनों सरकारों से अत्याचार सहना पडा। यूहन्ना भी इससे अछूते नहीं रहे।
रोम के सम्राट डोमिशियन के शासनकाल में, उन्हें मसीह् का प्रचार करने के कारण बंदी बना लिया गया।

ऐसा कहा जाता है कि उन्हें उबलते हुए तेल की कढाही में डाला गया, लेकिन वो चमत्कारिकx रूप से बच गए।
लोगों ने यह घटना अपने आंखों से देखी, और बहुत से लोग (मसीह् में विश्वास ले आए)x।

लेकिन सम्राट ने उन्हें मारने के बजाय पतनमोस नामक टापू पर निर्वासन में भेज दिया।
यही पर उन्होंने बाइबल की अंतिम पुस्तक – प्रकाशितवाक्य/book of Revelation लिखी।


बाकी प्रेरितों की तरह यूहन्ना की मृत्यु किसी यातना या शहादत से नहीं हुई।
ऐसा माना जाता है कि जब सम्राट डोमिशियन की मृत्यु हुई, तो अगला सम्राट नेर्वा ने यूहन्ना को रिहा कर दिया।
इसके बाद वह फिर से इफिसुस लौट आए और वहीं पर बहुत वृद्ध अवस्था में उनकी मृत्यु हुई।

कुछ इतिहासकारों के अनुसार, यूहन्ना नब्बे से सौ वर्ष की आयु तक जीवित रहे, जो उस समय के लिए असाधारण बात थी।

✔✔✔✔✔✔✔

5


फिलिप्पुस, येशु मसीह् के बारह प्रेरितों में से एक थे। वे बेतसैदा नाम के एक गाँव से थे — वहीं से पेत्रुस और अन्द्रेयास भी थे।
फिलिप्पुस ने सबसे पहले येशु को पहचाना और फिर नाथनएल को येशु के पास लेकर आए। इसका जिक्र यूहन्ना अध्याय एक का तैंतालीस से लेकर छियालीस में मिलता है।

वे शांत स्वभाव के, सीधे-सादे और सच्चे दिल के व्यक्ति थे। वे ज्यादा सवाल नहीं करते थे, लेकिन जो भी जानते, उस पर पूरी श्रद्धा रखते थे।


येशु के स्वर्गारोहण के बाद, जब बाकी प्रेरित पूरी दुनिया में प्रचार करने निकल पडे, तब फिलिप्पुस ने भी प्रभु का संदेश दूर-दूर तक पहुँचाया।
ऐसा माना जाता है कि उन्होंने:

फ्रिजिया जो आज के तुर्की में है, स्किथिया – black sea के पास, और हिरापोलिस जैसे क्षेत्रों में जाकर सुसमाचार सुनाया।

उन्होंने अंधविश्वास, मूर्ति-पूजा, और झूठे देवी-देवताओं की पूजा का विरोध किया और लोगों को सच्चे जीवित परमेश्वर के बारे में बताया।
उन्होंने कई चमत्कार भी किए — बीमारों को चंगा किया, और कयी लोगों की जिंदगी बदल दी।

जब फिलिप्पुस हिरापोलिस नामक शहर में प्रभु का प्रचार कर रहे थे, वहाँ उन्होंने एक ऐसे मंदिर को तोडने का विरोध किया जहाँ लोग एक झूठी देवी की पूजा करते थे — उस देवी का नाम था सर्प देवी मतलब Serpent Goddess।

फिलिप्पुस ने लोगों से कहा कि केवल एक ही सच्चा परमेश्वर है — और वो है येशु मसीह् का पिता।
उन्होंने कहा कि मूर्तियों में कोई जान नहीं होती — और लोगों को सच्चाई का रास्ता दिखाया।

लेकिन वहाँ के धार्मिक नेता और मूर्तिपूजक इससे बहुत गुस्सा हो गए। उन्होंने भीड को उकसाया और कहा कि फिलिप्पुस धर्म का अपमान कर रहा है।

फिर क्या हुआ? भीड ने फिलिप्पुस को पकड लिया। और उसे बुरी तरह पीटा गया।

फिर उसे एक सूली पर ऊपर से लटका दिया गया — और कीलों से हाथ-पैर ठोक दिए गए।

कुछ परंपराएं कहती हैं कि उस समय बरथोलोमय भी वहाँ मौजूद थे और उसे भी इसी तरह की सजा दी गई।
जब फिलिप्पुस को सूली पर लटकाया गया, तब भी वह लोगों के लिए प्रार्थना कर रहे थे। उन्होंने कहा:
"हे परमेश्वर, इन लोगों पर दया कर। इन्हें सच्चाई का प्रकाश दिखा। मैं इनसे क्रोधित नहीं हूँ, क्योंकि मैं जानता हूँ कि आप प्रेम हैं, और मैंने प्रेम का बीज बोया है।"

यह सुनकर कुछ लोग द्रवित हो गए और उन्हें नीचे उतारने की कोशिश की।
बरथोलोमय को किसी तरह बचा लिया गया, लेकिन फिलिप्पुस की वहीं मृत्यु हो गई।

6
अब चलिए जानते हैं फिलिप के भाई बरथोलोमाय की कहानी - 

बरथोलोमाय, जिन्हें नथानएल भी कहा जाता है, येशु मसीह् के बारह प्रेरितों में से एक थे। उनका नाम हमें नए नियम की कई सूचियों में मिलता है। वह ईमानदार और भक्ति से भरपूर व्यक्ति थे। जब पहली बार फिलिप ने येशु से उन्हें मिलवाया था, तब उन्होंने कहा था, “क्या नाज़रेत से भी कोई अच्छी चीज आ सकती है?” – लेकिन जब येशु ने उन्हें देखकर कहा, “देखो, यह एक सच्चा इस्राएली है। इस में कोई कपट नहीं।” तो उन्होंने तुरंत येशु को पहचान लिया कि वह मसीह् हैं।

बरथोलोमाय ने येशु मसीह् के स्वर्गारोहण के बाद संसार के विभिन्न हिस्सों में जाकर सुसमाचार का प्रचार किया। ऐसा माना जाता है कि उन्होंने भारत, अर्मेनिया जो आज का तुर्की, ईरान और अजरबैजान का इलाका, फारस, और मिस्र जैसे देशों में यात्रा की और लोगों को प्रभु येशु के बारे में बताया।

भारत में उनकी यात्रा के बारे में कुछ ऐतिहासिक प्रमाण मिलते हैं, खासकर दक्षिण भारत में। कहा जाता है कि उन्होंने वहां जाकर लोगों को मसीह् के बारे में सिखाया और पवित्र शास्त्र की कुछ पुस्तकें भी स्थानीय भाषा में अनुवाद करवाईं।


बरथोलोमाय का सबसे प्रसिद्ध मिशन कार्य अर्मेनिया में हुआ, जहाँ उन्होंने लोगों को मूर्तिपूजा छोडकर एकमात्र सच्चे ईश्वर की आराधना करने को कहा। उन्होंने वहां के राजा पोलिमियस और उसकी पत्नी को येशु मसीह् पर विश्वास दिलाया। लेकिन यह बात राजा के भाई Astyages को बिल्कुल पसंद नहीं आई।


राजा के भाई ने सोचा कि बरथोलोमाय लोगों को पुराने देवी-देवताओं से दूर कर रहा है और राज्य में अशांति फैला रहा है। इसलिए उसने उसे पकडवाया और बहुत ही क्रूर और दर्दनाक तरीके से मार डाला।

उस समय के इतिहासकारों और परंपराओं के अनुसार बरथोलोमाय को बहुत दर्दनाक तरीके से मारा गया:

पहले उसे कोडे मारे गए, जिससे उसका पूरा शरीर खून से भर गया।

फिर उसकी खाल जिंदा ही शरीर से उतार दी गई।

इसके बाद उसे सिर से काटकर मार डाला गया।

इस तरह, बरथोलोमाय की मृत्यु मानव इतिहास की सबसे दर्दनाक मौतों में मानी जाती है।




7
अब अगला नाम जो आता है, वो है थोमस -

क्या आप जानते हैं कि भारत में मसीही विश्वास की शुरुआत आज से करीब दो हज़ार साल पहले हो चुकी थी?
और इसका श्रेय जाता है येशु मसीह् के एक प्रमुख शिष्य – प्रेरित थॉमस को।

थॉमस, जिन्हें हम "डाउटिंग थॉमस" भी कहते हैं, येशु के बारह प्रेरितों में से एक थे। उनका स्वभाव थोडा अलग था – वे जब तक किसी बात को खुद न देख लें, तब तक उस पर विश्वास नहीं करते थे।
जब येशु मसीह् पुनर्जीवित होकर प्रकट हुए, तब थॉमस उस समय वहाँ नहीं थे। जब बाकी शिष्यों ने कहा कि “हमने प्रभु को देखा है,” तो बारह ने जवाब दिया:

“जब तक मैं उसके हाथों में कीलों के निशान न देख लूं, और अपनी ऊंगली से उन्हें न छू लूं, मैं विश्वास नहीं करूंगा।”

येशु ने कुछ दिन बाद फिर से प्रकट होकर बारह से कहा, “अपनी ऊंगली यहाँ रखो, और मेरे हाथ देखो। अविश्वासी न बनो, पर विश्वास करो।”
यह देख बारह ने कहा: "हे मेरे प्रभु और मेरे परमेश्वर!"

यहीं से थोमा पूरी तरह बदल गए। वे अब केवल एक शिष्य नहीं थे, बल्कि एक साहसी प्रचारक बन गए।

थॉमस को येशु मसीह् ने यह आज्ञा दी थी: “जाओ और सारी पृथ्वी पर सुसमाचार फैलाओ।”

परंपराओं और ऐतिहासिक साक्ष्यों के अनुसार, थोमा लगभग सन् बावन ईस्वी में भारत के दक्षिणी तट पर आए।
वे केरला के मालाबार तट जो आज के कोच्चि के पास पहुँचे और वहाँ उन्होंने सुसमाचार फैलाना शुरू किया।

उन्होंने स्थानीय लोगों से संवाद किया, प्रेम और सेवा का संदेश दिया, और बहुत से लोगों को मसीह् की ओर लाया।
उन्होंने कई चर्चों की स्थापना की, जो आज भी “मार थोमा चर्च” के नाम से जाने जाते हैं।



करीब सन् बहत्तर ईस्वी में, थॉमस चेन्नई के पास मेलापुर में प्रचार कर रहे थे।
वहाँ उन्होंने एक स्थानीय राजा के दरबार में सुसमाचार सुनाया। कुछ लोगों को उनका प्रचार पसंद नहीं आया क्योंकि वे पुराने धर्मों और मूर्तिपूजा का विरोध कर रहे थे।

ऐसा माना जाता है, कि जब थॉमस एक पहाडी जिसे आज “संत थोमा माउंट” के नाम से जानते हैं - वहां पर प्रार्थना कर रहे थे,
तब कुछ सैनिकों ने भाले से उन पर हमला किया।

उन्हें छाती में भाला मारा गया, जिससे उनकी वहीं पर मृत्यु हो गई।
वे उस समय भी ईश्वर से प्रार्थना कर रहे थे।

उनका शरीर वहीं पास में दफनाया गया, और आज भी चेन्नई के “संत थॉमस चर्च” में उनकी समाधि मानी जाती है।

✔✔✔✔✔✔✔

8


मत्ती का असली नाम लेवी था। वह कर वसूलने का काम करता था। उस समय कर वसूली का काम करने वालों को लोग धोखेबाज और पापी मानते थे, क्योंकि वे ज्यादा टैक्स वसूल कर खुद फायदा उठाते थे।

लेकिन जब येशु ने मत्ती को बुलाया और कहा – "मेरे पीछे हो ले" – तो मत्ती ने सब कुछ छोड दिया और तुरंत उनके पीछे हो लिया। यही उनके जीवन का सबसे बडा मोड था।


मत्ती ने येशु के जीवन और शिक्षाओं को बहुत ध्यान से सुना और बाद में उन्होंने एक सुसमाचार भी लिखा – जिसे आज हम "मत्ती रचित सुसमाचार" के नाम से जानते हैं। यह बाइबल के नए नियम की पहली पुस्तक है।

इस पुस्तक में उन्होंने यहूदियों को दिखाया कि येशु ही वह मसीहा हैं जिनके आने की भविष्यवाणी पुराने नियम में की गई थी।

येशु के स्वर्गारोहण के बाद, मत्ती ने सुसमाचार को फैलाने के लिए कई देशों की यात्रा की। परंपरा के अनुसार, उन्होंने:

यहूदिया (Israel के आसपास का क्षेत्र)

इथियोपिया

फारस (आज का ईरान)

और कुछ मान्यताओं के अनुसार भारत तक भी

इन जगहों पर उन्होंने लोगों को येशु के प्रेम और उद्धार का संदेश सुनाया।



कुछ परंपराओं के अनुसार, मत्ती की तलवार से हत्या कर दी गई।
वजह? उन्होंने एक राजा को येशु के बारे में बताया, लेकिन जब राजा ने उनकी बात नहीं मानी और मत्ती ने राजा की बुरी आदतों की निंदा की, तो राजा ने उन्हें मार डालने का आदेश दे दिया।

मत्ती ने मौत से डरने के बजाय अपने विश्वास पर अडिग रहते हुए प्राण त्याग दिए।


कुछ अन्य लेखों के अनुसार, मत्ती को भाले से मारा गया। जब उन्होंने एक राजा को उसकी गलतियों के लिए ललकारा और उसे पश्चाताप का संदेश सुनाया, तो राजा ने गुस्से में आकर मत्ती को मार डालने का आदेश दे दिया।

9 

याकूब, अल्फेयोस का पुत्र, एक शांत और सच्चे शिष्य थे। वे गहराई से विश्वास करने वाले और सुसमाचार को फैलाने में समर्पित थे। वे गलील के रहने वाले थे और संभवतः मत्ती (लेवी) नामक प्रेरित के भाई थे।

बाइबल में याकूब के शब्द या उनके कार्य ज्यादा विस्तार से नहीं बताए गए हैं, लेकिन उनका नाम कई बार प्रेरितों की सूची में आता है। इससे हमें यह पता चलता है कि वह येशु के करीबी और खास चुने गए बारह प्रेरितों में से एक थे।


येशु के स्वर्गारोहण के बाद, याकूब ने अपना जीवन लोगों को येशु के बारे में बताने में समर्पित कर दिया। माना जाता है कि वे मिस्र के क्षेत्र में गए, जहाँ उन्होंने मसीही विश्वास का प्रचार किया। उस समय मिस्र में मूर्तिपूजा और विभिन्न धार्मिक विश्वास थे। ऐसे में येशु के एकमात्र सच्चे परमेश्वर होने का प्रचार करना आसान नहीं था।

याकूब ने लोगों को प्रेम, क्षमा, और उद्धार का संदेश सुनाया। उन्होंने सिखाया कि येशु मसीह् ही मार्ग, सत्य और जीवन हैं। बहुत लोगों ने उनके उपदेश को सुना और स्वीकार किया, लेकिन कुछ लोग उनके खिलाफ हो गए।



जैसे-जैसे याकूब का प्रचार फैलने लगा, वहाँ के कुछ धार्मिक नेताओं और लोगों ने उनसे द्वेष करना शुरू कर दिया। वे नहीं चाहते थे कि उनकी मूर्तिपूजा और पुराने विश्वास छूटें। इसलिए उन्होंने याकूब को झूठे आरोपों में फंसा कर पकडवा दिया।


ऐतिहासिक (विवरण)x lekh बताते हैं कि याकूब को सरेआम प्रताडित किया गया। उन्हें मारने से पहले बहुत सताया गया। और फिर, उसे सूली पर चढा दिया गया, या कुछ विवरणों के अनुसार, पत्थरों से मारकर खत्म किया गया।

याकूब ने अंत तक येशु का नाम नहीं छोडा, और अपनी अंतिम साँस तक प्रचार करते रहे। उनकी मृत्यु एक शहीद की तरह हुई – शांत, विश्वास से भरी, और परमेश्वर के नाम की गवाही देते हुए।



10 

यहूदा इस्करियोती, येशु के सबसे नजदीकी शिष्यों में से एक था। उसे समूह का खजांची माना जाता था, यानी उसके पास पैसों की जिम्मेदारी होती थी। लेकिन बाइबल में लिखा है कि वह चोरी करता था और पैसों के लालच में था।

एक दिन यहूदा ने प्रमुख याजकों से संपर्क किया और कहा,
"अगर मैं येशु को तुम्हारे हवाले कर दूँ, तो तुम मुझे क्या दोगे?"

उन्होंने उसे 30 चाँदी के सिक्के दिए — और यहीं से यहूदा के गिरने की शुरुआत हुई।


जब येशु प्रार्थना कर रहे थे और उनके बाकी शिष्य सो रहे थे, तभी यहूदा एक समूह के साथ आया — जिसमें सैनिक और मुख्य याजकों के सेवक थे।
यहूदा ने पहले से एक संकेत तय किया था:
"जिसे मैं चूमूं, वही येशु है।"

और उसने जाकर येशु को चूमा — यही चुम्बन उसका विश्वासघात बन गया।
फिर सैनिकों ने येशु को पकड लिया और ले गए।


येशु को पकडवाने के बाद यहूदा को अहसास हुआ कि उसने बहुत बडा पाप किया है।
उसका अंतर्मन उसे काटने लगा।
उसने वो 30 चाँदी के सिक्के याजकों के पास वापस ले जाकर कहा:

"मैंने निर्दोष खून बहाने का पाप किया है!"

लेकिन याजकों ने कहा,
"हमें क्या? ये तेरा मामला है।"

यहूदा को इतनी शर्म और ग्लानि हुई कि उसने वो चाँदी के सिक्के मंदिर में फेंक दिए और वहाँ से चला गया।


बाइबल के अनुसार, यहूदा ने आत्महत्या कर ली।

प्रेरितों के काम (Acts 1:अठारह) में एक और विवरण मिलता है:
"उसने जमीन खरीदी, और वहाँ मुँह के बल गिर पडा; उसका शरीर फट गया और उसकी अंतडियाँ बाहर निकल आईं।"

यह विवरण थोडा अलग लगता है। कुछ बाइबल विशेषज्ञ मानते हैं कि शायद यहूदा ने जब फाँसी लगाई, तो रस्सी या पेड टूट गया और वह नीचे गिरा, जिससे उसका शरीर फट गया।

इसलिए दोनों बातें मिलाकर समझें तो:

उसने फाँसी लगाई

और संभव है गिरने से उसका शरीर भयावह रूप से क्षतिग्रस्त हुआ।

🔹 उस जमीन का नाम "खून की जमीन" पडा
जिस जमीन में यहूदा की मृत्यु हुई, वहाँ के लोगों ने उस जगह को
"अकेलदामा" कहा — जिसका मतलब है "खून की जमीन"।

वो चाँदी के सिक्के जो उसने लौटाए थे, याजकों ने उन्हें मंदिर के खजाने में नहीं रखा क्योंकि वो "खून की कीमत" थी। उन्होंने उन्हीं पैसों से एक खेत खरीदा – जो बाद में यहूदा की मृत्यु का स्थान बना।


11

साइमन कनानी का जीवन और काम बहुत अधिक विस्तार से बाइबल में दर्ज नहीं है, लेकिन जो कुछ भी हम जानते हैं, वह हमें यह दिखाता है कि वह एक गहरे विश्वास वाला, ईमानदार और साहसी व्यक्ति था।

उनका उपनाम "कनानी" या "जीलोट" इस बात का संकेत देता है कि वह उस समय के यहूदी स्वतंत्रता आंदोलन से जुडे हो सकते हैं, जो रोम के शासन के खिलाफ था। लेकिन जब उन्होंने येशु मसीह् को अपना गुरु माना, तो उन्होंने तलवार छोडकर सच्चाई, प्रेम और परमेश्वर के राज्य की सेवा करना चुना।


ऐतिहासिक सूत्रों के अनुसार, साइमन कनानी ने मिस्र, अफ्रीका और फारस (आज का ईरान) तक जाकर प्रचार किया। वे अनेक शहरों और गांवों में गए, जहाँ उन्होंने येशु के जीवन, बलिदान और प्रेम की बातों को बताया।

कई जगहों पर लोगों ने उन्हें अपनाया, लेकिन कई जगहों पर उन्हें विरोध और अत्याचार का सामना करना पडा। फिर भी उन्होंने कभी हार नहीं मानी, न ही अपना विश्वास छोडा।


साइमन की मृत्यु को लेकर कई परंपराएं हैं, लेकिन सबसे प्रसिद्ध मान्यता यह है कि उन्हें फारस में शहीद किया गया।
कुछ ऐतिहासिक विवरणों के अनुसार:

🔪 उन्हें आरी से चीर दिया गया
जी हां, यह बहुत ही दर्दनाक मृत्यु थी। माना जाता है कि जब वे फारस में लोगों को ईश्वर की ओर लाने लगे, तब वहां के राजा और धार्मिक नेताओं को यह सहन नहीं हुआ। उन्होंने साइमन को पकडवाया और सजा दी — कि उन्हें आरी से चीरकर मार डाला जाए।

कहा जाता है कि साइमन को जिंदा रहते हुए ही आरी से काटा गया। लेकिन उन्होंने एक बार भी प्रभु येशु का नाम नहीं छोडा। वे अंत तक प्रार्थना करते रहे और अपने शत्रुओं को क्षमा करते रहे, जैसे येशु ने क्रूस पर किया था।

कुछ परंपराएं कहती हैं कि साइमन और दूसरे प्रेरित थद्दियुस एक साथ फारस में गए थे और दोनों को एक ही समय में शहीद किया गया।


बारह


मत्तियाह उन लोगों में से थे जो शुरू से ही येशु के साथ चलते आए थे। जब यहूदा ने येशु को धोखा दिया और फिर आत्महत्या कर ली, तो बाकी 11 प्रेरितों ने उसकी जगह किसी को चुनने का निर्णय लिया। उन्होंने प्रार्थना की और लॉट (मतदान) के द्वारा मत्तियाह को चुना।

प्रेरितों के काम 1:21-26 में इसका उल्लेख मिलता है। इसमें लिखा है कि मत्तियाह वही था जिसने येशु के बपतिस्मा से लेकर उसके स्वर्गारोहण तक सब देखा था।


चुने जाने के बाद मत्तियाह ने भी बाकी प्रेरितों की तरह येशु का संदेश फैलाना शुरू किया। माना जाता है कि उन्होंने यहूदिया, कप्पदोकिया (आज का तुर्की) और आस-पास के क्षेत्रों में प्रचार किया। उन्होंने लोगों को बताया कि येशु मसीह् ही परमेश्वर का पुत्र है, और उसी में उद्धार है।

उस समय मसीहियों को बहुत विरोध सहना पडता था। रोमी सरकार और यहूदी नेता दोनों मसीहियों से नफरत करते थे, क्योंकि वे मानते थे कि येशु मसीह् ही मसीहा (उद्धारकर्ता) हैं। ऐसे माहौल में प्रचार करना कोई आसान काम नहीं था, लेकिन मत्तियाह ने डर को पीछे छोड दिया और सच्चाई को boldly (निडरता से) बताया।

मत्तियाह की मृत्यु के बारे में बाइबल में सीधे तौर पर कुछ नहीं लिखा है, लेकिन कई ऐतिहासिक दस्तावेज और चर्च परंपराएँ हमें इसके बारे में बताती हैं।

सबसे अधिक मानी जाने वाली परंपरा के अनुसार, मत्तियाह को पत्थरों से मारा गया और फिर उसका सिर काट दिया गया।

विस्तार से:
कहा जाता है कि मत्तियाह जॉर्जिया या एथियोपिया जैसे क्षेत्र में प्रचार कर रहे थे। वहाँ उन्होंने बहुत लोगों को मसीह् की ओर मोडा।

वहाँ के कुछ धार्मिक नेताओं और रोमी अधिकारियों को यह बात पसंद नहीं आई। उन्होंने मत्तियाह को पकडवाया।

पहले उन्हें पत्थरों से मारा गया – जैसे प्राचीन समय में दंड दिया जाता था। फिर भी जब वह नहीं मरे, तो अंत में उनका सिर काट दिया गया।

इस तरह मत्तियाह ने भी अपने जीवन को येशु मसीह् के नाम पर कुर्बान कर दिया।


















